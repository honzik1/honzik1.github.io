<!DOCTYPE html>
<html lang="cs">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>200 ZBRANÍ – Historie</title>
  <style>
    body {
      margin: 0;
      font-family: -apple-system, BlinkMacSystemFont, "Segoe UI", Roboto, Helvetica, Arial, sans-serif;
      line-height: 1.7;
      background-color: #f4f6f8;
      color: #1f2933;
    }
    red {
        color: #c42200;
        font-weight: bold;
    }
    .container {
      max-width: 900px;
      margin: 0 auto;
      padding: 20px 16px 60px 16px;
      background: #ffffff;
    }
    h1 {
      font-size: 2rem;
      margin-bottom: 0.5em;
    }
    h2 {
      margin-top: 2.5rem;
      font-size: 1.4rem;
      border-bottom: 2px solid #e5e7eb;
      padding-bottom: 0.4rem;
    }
    p {
      margin: 1em 0;
    }
    .intro {
      font-size: 1.1rem;
      font-weight: 500;
    }
    .footer {
      margin-top: 3rem;
      padding-top: 1rem;
      border-top: 1px solid #e5e7eb;
      font-size: 0.9rem;
      color: #6b7280;
    }
    @media (max-width: 600px) {
      h1 {
        font-size: 1.6rem;
      }
      h2 {
        font-size: 1.2rem;
      }
      .container {
        padding: 16px 14px 50px 14px;
      }
    }
  </style>
</head>
<body>
  <div class="container">
    <h1><red>200 ZBRANÍ</red> – Historie kapely</h1>
    <p class="intro">
      Vážený posluchači a fanoušku <red>200 ZBRANÍ</red>. Je březen roku <red>2026</red> a velmi brzy spatří světlo světa nové album tvojí oblíbené kapely. Rád bych zde zmínil historii tohoto výjimečného tělesa až do dnešních dnů.
    </p>

    <h2>1. Co tomu předcházelo?</h2>
    <p>Píše se konec <red>80. let</red> a partička výrostků se pravidelně schází na lavičkách u školního hřiště písecké <red>ZŠ Šobrova</red>. Pod záminkou sportovního vyžití si někteří pořídili tenisové rakety a skutečně se pokoušeli svými sportovními výkony dostát heslům socialistické propagandy. Několik vypjatých tenisových bitev se na místním asfalťáku skutečně odehrálo. Mnohem výživnější program se však začal odehrávat se zapadajícím sluncem. Z plátěných nákupních tašek, odložených v ústraní, začaly vystrkovat svá nedočkavá víčka lahváče, <red>čůča</red> a jiné laciné alkoholické laskominy, které následně putovaly do lačných útrob adolescentů. Nesměl u toho chybět kazeťák, jenž až do úplného vyčerpání baterek chrlil kravál, který rozhodně nebylo možné slyšet z tehdejších normalizačních médií. Ve světelných záblescích táboráku z odpadků a větviček se obvykle křečovitě zmítalo několik těl, držíce v ruce tenisovou raketu a napodobujíce hru na <red>kytaru</red>. Snad jen dílem velkého štěstí či náhody přijeli esenbáci jen jednou. Přesně takto vzniká <red>přátelství</red> na celý život.</p>

    <h2>2. Co bylo dál?</h2>
    <p>Přišlo září <red>1989</red> a Máza (tedy <red>já</red> - pisatel) musel na vojnu. Revoluce prožitá v uniformě, zatímco snad všichni ostatní měli modrou knížku. Skutečný začátek tělesa tedy datujeme po příchodu z vojny, tedy v květnu <red>1991</red>. Z partičky o více lidech se zájmem o vlastní hudební seberealizaci se vyprofilovali čtyři hrdinové. 
      <ul>
        <li><b>Karel Petro</b> (jmenuji se Karel Petro a říkají mi Karel Petro), bývalý klavírista - 7 let LŠU</li>
        <li><b>Tomáš Řeřábek</b> (Řepan), bývalý klarinetista – 6 let LŠU</li>
        <li><b>Tomáš Mazanec</b> (Máza), bývalý hokejista - 10 let TJ Jitex Písek</li>
        <li><b>Jirka Žák</b> (Žako), bývalý fotbalista - 10 let TJ Spartak Písek</li>
      </ul>
    </p>

    <h2>3. Zkušebna a vybavení</h2>
    <p>Jako první zkušebna nám posloužila zahradní bouda na nářadí na zahradě domu <red>Karlových</red> rodičů. První poděkování, kterých se v této stati dočkáme více tedy patří jim, protože byli na nás moc hodní a se zaťatými zuby snášeli hrůzu, linoucí se z neodhlučněné boudy. Už v prvních týdnech jsme si vytvořili též řadu nepřátel, zejména z řad sousedů. <red>Pan</red> Petro byl dokonce pozván na Městský úřad k projednání stížnosti, kde panu stěžovateli ironicky sdělil, že když bude chtít, tak mu tu jeho <red>Internacionálu</red> klidně budeme hrát každý den. </p>
    <p>První elektrickou kytaru jsem koupil od <red>Cejby</red> (R.I.P kámo). Byla to <red>Jolana</red> Galaxis černé barvy s hrozně tlustým krkem. Basu jsme si někde půjčili, bylo to něco samo-domo a bicí (jak jinak než <red>Amátky</red>) byly taky půjčené. Ani obsazení jednotlivých postů nebylo úplně jasně dané a tak jsme se různě střídali. Aparát jsme tenkrát pořídili z píseckého kulturáku, když vyprodávali nějaké staré vraky a do doby, než jsme to odpálili, to nějakou dobu hrálo. Bass aparát dovalil asi <red>Karel</red>, byla to nějaká bedna velikosti ledničky se zesilovačem a samolepkou <red>Peavey</red>. </p>
    <p>V průběhu prvního půl roku se začalo ukazovat, která pozice komu nejvíc vyhovuje a tak se <red>Žako</red> usadil pevně za bicí a následujících <red>10</red> let to pevně držel, <red>Řepan</red> jako jediný dokázal udržet komplikované basové postupy a logicky tak zůstal u hlubokých tónů. Koupil jsem kytaru <red>Diamant</red>, Galaxisku prodal Karlovi a tím se sestava ustálila. </p>

    <h2>4. Co se bude hrát?</h2>
    <p>Nápadů byla hromada a bylo velkým kladem, že každý měl v oblibě trochu jiný styl muziky. Proto mohlo vzniknout i něco pestřejšího. Já jsem měl potřebu vykřičet se <red>punkově</red> z běžných a nezajímavých celospolečenských problémů (zbytečnost armády, přebujelá administrativa na úkor <red>dělnictva</red>, přetvářka, ekologické hrozby, kariéra, transplantace orgánů zvířat lidem apod.). <red>Řepan</red> měl větší rozhled a ulítával na Pixies, <red>Žako</red> zase tíhnul víc k hardrocku a heavy. <red>Karel</red> měl už tenkrát hlavu otevřenou pro všechny hudební vlivy a nedělalo mu problém dávat slaďárnu, vypalovačku nebo <red>ándroš</red>. Nikdo se moc netlačil k hlavnímu zpěvu a tak se toho paradoxně ujal ten nejmenší vokální <red>talent</red>. Vznikl tak maglajz, který obsahoval hromadu smyslných nesmyslů.</p>

    <h2>5. První koncert</h2>
    <p>Většina kapel na svůj <red>první</red> koncert nikdy nezapomene. Já to bohužel neumím určit přesně, ve správném pořadí. V létě 1992 jsme odehráli zahradní párty v naší zkušebně. Do prostoru <red>3x4</red> metry, kam jsme se sotva vešli my, se vmáčklo dalších asi 15 posluchačů a vytvořili tak neopakovatelný zážitek vyprodaného koncertu.</p>
    <p>Další vystoupení bylo na třídním srazu našeho Karla pro jeho třídu z <red>gymplu</red>. Proběhlo to v legendárním píseckém Papíráku, tehdy známém pod názvem Klubovna <red>JIVAK</red>. Nikoho to nezajímalo. Pamatuju si jen Žakovu hlášku: "DOPRDELE PROČ <red>NETANČÍ</red>?". Toto prokletí nás ostatně provází až do dnešních dnů. Vězte, že uvidíte-li někoho na koncertě <red>200 ZBRANÍ</red> tančit, není to tanec.</p>
    <p>První výjezd za hranice našeho velkého maloměsta směřoval do Tábora. Karlův spolužák z vysoké <red>Štěpán Pavlík</red> (tehdy působící v kapele <red>THE PSANCI</red>) nám dokonce dopřál první společné hraní a dokonce i první honorář. Vše se odehrálo ve sklepení historického domu na náměstí Mikuláše z Husi, kde skupinka nadšenců provozovala klubík <red>SVKT 13</red>. Se Štěpánem Karel pak v Praze na studiích zakládá kapelu <red>Tetovanej Ital</red>, která hraje hity československých bigbeatových kapel. Předzvěst kapely <red>Beelee beat z Deellee</red>.</p>

    <h2>6. Zářivá kariéra před námi?</h2>
    <p>Tento odstavec se asi ponese v duchu známého pořekadla: "KDO SI PAMATUJE <red>DEVADESÁTKY</red>, TEN JE NEPROŽIL". Proběhlo několik koncertů většinou ve vlastní režii a převážně na území <red>Písku</red>. Místa kde se hrálo, byla <red>Uhelna</red> v kulturáku, již zmiňovaný Papírák, Iluze, <red>Paluba</red>, U Kroužka, Vlastec, Štěkeň, Zadní Zborovice u Bořka, Semice, Kandlův mlýn v Prachaticích, Habeš <red>Strakonice</red> a dokonce jsme byli i v Praze…</p>
    <p>Posílené sebevědomí nás vedlo k natočení prvního dema. Odjíždíme tedy na strahovské koleje, kde je studující Karel ubytován, a tam ve sklepních prostorách improvizovaného studia za víkend natáčíme demo <red>JÁTRA</red>.</p>
    <p>V této době se také hodně měnily zkušebny a opět se teď patří poděkovat všem, kteří nám byli tehdy nakloněni a poskytli nám útočiště, byť třeba jen na krátkou dobu. <red>Jarda Zach</red> (R.I.P, díky kamaráde) a jeho garáž, Radek Zusko, pan Rutta, Obecní sál v Putimi, Letní kino Písek, sklep u protivného dědka Šroby, U Tří Lip,… Možná jsem na něco na někoho zapomněl, bylo vás dost. Díky těmto zkušebnám, sdíleným s dalšími kapelami, vzniklo napojení a kamarádství, které trvá dodnes. Závodníci (dnes Závodní Ovce), Ynlok eldev Anlok, Divokej západ, Nohama nad Zemí. S dalšími jsme sice neměli zkušebnu, ale díky společnému hraní jsme také <red>napojeni</red>. Funus band (později JZLF), Zničehonic, Znouzectnost, Taktika kyselejch hroznů, In public ill, Požár Mlýna, Původní Bureš, E!E, Pod Stolem, atd. V roce <red>1997</red> se vydáváme do plzeňského studia <red>Avik</red>, kde točíme dvě písně pro kompilaci POD LAMPOU NA BARU – Plzeňská scéna a okolí.</p>
    <p>Několik let jsme já a <red>Žako</red> působili i v kapele Ynlok eldev Anlok, kterou založil <red>Ráďa</red> Hudec. Díky němu a jeho známostem se naše tlupa napojila na šermířskou a divadelní společnost <red>Rival</red> a následně z iniciativy Míry Pokorného z Rivalu vzniklo Občanské sdružení <red>POD ČAROU</red>. Koncem devadesátek, díky úzkému kontaktu s Rivalem, jsme s Karlem na jejich žádost vytvořili folkové těleso <red>Řez dřevem</red> za účelem doprovodu šermířských vystoupení. O rok později spatřila světlo světa kapela <red>Beelee</red> beat z Deellee, což je vlastně <red>200 ZBRANÍ</red> doplněných o Pavla <red>Malinu</red> a pomalu tak začíná vznikat repertoár převzatých písní, který se postupně rozšíří na celý večer. Máme tak pořád co dělat a když zrovna nehraje <red>200 ZBRANÍ</red>, tak hraje Beelee beat nebo Řez Dřevem.</p>
    <p>Navíc hromadíme vlastní nové písně, které je třeba zaznamenat. Stává se tak v únoru <red>1999</red> v plzeňském studiu Avik. Počin dostal název KRTK PHDK BZ SMHLSK a je na něm celkem celkem 16 <red>hitů</red>.</p>

    <h2>7. Konečně doma?</h2>
    <p>Snem každé kapely je mít vlastní parádní zkušebnu a vlastní domácí scénu. Přesně tohle se nám splnilo. V roce 2001 Pokča vyjednal na městském úřadě prostory bývalého kina Svět a pozdější diskotéky. Vzniká tak <red>DIVADLO POD ČAROU</red>. Dvě zkušebny, parádní sál a horda nadšenců. V té době je bohužel na odchodu z kapely <red>Žako</red> a tak hledáme bubeníka. Asi tři měsíce jsme zkoušeli s <red>Vláďou</red>, se kterým jsme si lidsky velmi sedli a od první chvíle se napojil na náš druh trapného humoru. Bohužel se nám nedařilo při zkouškách zahrát ani jednu píseň celou až do konce, takže jsme museli naše trápení ukončit. Jako spása se v tu chvíli zjevil Martin <red>Kozák</red>, který i přes počáteční nedůvěru v naše umění kývnul na nabídku a s vidinou astronomických honorářů si doma poslechl cédéčko, přišel na jednu zkoušku a jelo se na kšeft. Bylo to <red>19.2.2002</red> v ČB v klubu Egypt, kde jsme předskakovali Sahulovi. V té době hrajeme opravdu často, asi 10 x za rok, ale hlavně chystáme nové, ještě ulítlejší písně. Naše snaha vyvrcholí v březnu <red>2005</red>, kdy se v době od Viktorky do Růženy vydáváme do Plzně do studia exAvik pod vedením Pavla <red>Broma</red> natočit ve vlastním vydání další album. Křest cédéčka probíhá <red>4.11.2005</red> v Divadle pod Čarou.</p>

    <h2>8. A co dál?</h2>
    <p>Následuje krásných deset let občasného hraní s frekvencí cca 10x za rok. Nezkoušíme a neposouváme se, pomalu <red>chřadneme</red>, až uchřadneme úplně. <red>Řepanovi</red> ukradnou basu, což uspíší jeho dlouhotrvající rozhodování a ohlašuje ukončení svých hudebních aktivit. S Řepanem chce končit i Kozy, který má <red>386917541</red> dalších aktivit a logicky to všechno nemůže stíhat. Poslední koncert v této sestavě proběhl <red>4.9.2015</red> na Pivních slavnostech v Písku. Kapela tak existuje, ovšem bez jakékoliv další aktivity…</p>

    <h2>9. Zkusíme to dál?</h2>
    <p>Skoro <red>rok</red> se nedělo nic. Ale pořád jsem věděl, že to prostě nemůžu nechat chcípnout a hledám cestu. V červenci <red>2016</red> se klasickou šuškandou o volném místě basisty doslechl <red>Láďa Košťál</red>, zkušená opora zadních řad už nefungující kapely <red>Anonym</red>-rock. Projevil zájem se po čase vrátit do kolotoče zkoušení a vystupování. <red>Karel</red> byl v té době hodně pracovně a časově obtěžkán, takže prvních pár zkoušek u Ládi ve zkušebně proběhlo bez něj. Když jsme se část programu naučili, Karel se opět připojil a my jsme tak mohli vystoupit <red>2.9.2016</red> na vzpomínkovém Koncertu pro <red>Romana</red> v Divadle pod Čarou. A udělali jsme to tak, že Řepan odehrál první půlku playlistu a pak symbolicky předal basu Láďovi. Bylo to fajn rozloučení i nástup do sestavy. Později na baru však <red>Kozy</red> oznamuje konec působení v kapele a tak se ocitáme ve stejném bodě hledání. A zase to trvalo skoro rok. Sice <red>23.6.2017 200 ZBRANÍ</red> vystupuje v původní sestavě v Písku na Hradišti, ale je to jen ojedinělá akce na kamarádpárty. V říjnu se však zablýsklo na lepší časy! Na jedné oslavě jsem potkal bubeníka z kapely MaMuMa – tím je <red>Honza Horký</red> alias <red>Mahony</red>. Hodil jsem mu lano a po třech měsících probdělých nocí kývnul, že do toho jde. <red>2.6.2018</red> tak proběhlo první hraní v nové sestavě, v Písku na Hradišti. Nově příchozí hudebníci věděli do čeho jdou, takže se okamžitě <red>ztotožnili</red> s trapnoshow, kterou začali posouvat na ještě vyšší level. Opět je tu radost, <red>nadšení</red> a energie, chuť něco dělat. Covid sice náš rozjezd maličko zpomalil, ale také dal prostor ke vzniku nových písní. Opět najíždíme na frekvenci 10 koncertů za rok. A když zjišťujeme, že máme napsáno a vystoupeními vyzkoušeno <red>12</red> nových songů, tak HURÁ DO STUDIA. Tentokrát padla volba na studio <red>HELLSOUND Honzy Kapáka</red> v Česticích, které má v okolí opravdu dobré jméno. </p>
    <p>A výsledek máte právě možnost si <red>poslechnout</red>…</p>

    <div class="footer">
      © <red>200 ZBRANÍ</red> – Oficiální historie kapely
    </div>
  </div>
</body>
</html>
